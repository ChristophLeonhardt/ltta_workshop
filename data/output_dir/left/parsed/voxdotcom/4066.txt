Jedan od najvećih mitova o  izraelsko-palestinskom sukobu je da traje stoljećima
s fokusom na religijskim mržnjama.
Zapravo, iako je religija uključena, sukob se uglavnom odvija oko dvije skupine ljudi koji svojataju
istu zemlju.
I u stvarnosti, započinje samo stoljeće unazad, u ranim godinama 20. stoljeća
Negdje u to vrijeme, regije
duž istočnog Sredozemlja koje sada zovemo
Izrael i Palestina, stoljećima su bile pod osmanskom vladavinom.
Bile su religiozno raznolike, uključujući uglavnom
muslimane i kršćane, ali i manji broj
židova, koji su pretežito živjeli u miru.
I mijenjale su se na dva važna načina.
Prvo, sve više ljudi u regiji je razvijalo identitet ne samo etničkih Arapa,
nego i Palestinaca, drugačijeg
nacionalnog identiteta.
U isto vrijeme, u ne tako dalekoj Europi,
sve više Židova se pridruživalo pokretu zvanom cionizam,
koji je tvrdio da judaizam nije samo religija
nego i nacionalnost, koje zaslužuje vlastitu državu.
I nakon stoljeća progonstva, mnogi su vjerovali da je
židovska država bila jedini put k njihovoj sigurnosti,
i vidjeli su povijesnu domovinu na Bliskom istoku kao njihovu najbolju opciju za postizanje iste.
U prvim desetljećima 20. stoljeća, tamo se preselilo na desetine tisuća europskih Židova.
Nakon Prvog svjetskog rata Osmansko Carstvo je propalo, te su Britansko i Francusko Carstvo
podijelili Bliski istok, s britanskim zauzimanjem regije koje se zvalo britanskim
mandatom u Palestini.
U početku su Britanci dopustili židovsku imigraciju.
Ali, stizanjem sve više Židova i naseljavanjem u obliku seoskih komuna, tenzije između Židova i Arapa su rasle.
Obje strane su izvršile nasilna djela
i do tridesetih godina Britanci su počeli ograničavati židovske imigracije. Kao odgovor, osnovana je židovska vojska
za borbu protiv lokalnih Arapa i otpor britanskoj vladavini.
Tada je nastupio Holokaust, koji je natjerao još više Židova na bijeg iz Europe prema Britanskoj Palestini,
i potaknuo veliki dio svijeta na potporu
židovskoj državi.
Godine 1947., kako je sektaško nasilje između Arapa i Židova raslo,
Ujedinjeni narodi odobrili su plan
podjele Britanske Palestine u dvije odvojene države:
jedna za Židove - Izrael i jedna za
Arape - Palestina.
Grad Jeruzalem, gdje židovi, muslimani i kršćani
imaju svetišta, trebao je postati posebna međunarodna zona.
 
Plan je bio osmišljen za davanje države Židovima, uspostavljanje palestinske neovisnosti i
okončavanje sektaškog nasilja koje Britanci više nisu mogli kontrolirati.
Židovi su prihvatili plan i proglasili neovisnost pod imenom Izrael.
Ali Arapi diljem regije vidjeli su plan UN-a kao čisto proširenje europskog kolonijalizma koje pokušava oteti njihovu zemlju.
Mnoge arapske države, koje su tek nedavno dobile samostalnost, objavile su rat Izraelu
u pokušaju uspostavljanja jedinstvene Arapske Palestine na području cijele bivše Britanske Palestine.
Nova država Izrael dobila je rat. Ali tijekom toga su prešli daleko preko prošlih granica
pod pokrićem UN-ovog plana, zauzimajući zapadnu polovicu Jeruzalema i veliki dio zemlje koja je trebala biti
dio Palestine.
Također su protjerali ogroman broj Palestinaca
iz njihovih domova, stvarajući ogroman broj
izbjeglog stanovništva, čijih se potomaka danas broji oko 7 milijuna.
Završetkom  rata, Izrael je kontrolirao sav teritorij osim Gaze, koju je kontrolirao Egipat
i Zapadne obale, nazvana tako jer se nalazi zapadno od rijeke Jordan, koju je kontrolirala država Jordan.
Bio je to početak desetljeća
Arapsko-izraelskog sukoba.
Tijekom tog razdoblja, mnogi Židovi u državama s arapskom večinom su pobjegli ili bili protjerani, pristižući
u Izrael.
Onda se dogodilo nešto što je transformiralo
sukob. U 1967. Izrael i susjedne
arapske države povele su još jedan rat.
Završetkom rata, Izrael je oduzeo Golansku
visoravan Siriji, Zapadnu obalu Jordanu,
te Gazu i Sinajski poluotok Egiptu.
Izrael je sada okupirao palestinske teritorije,
uključujući cijeli Jeruzalem i tamošnja svetišta.
Ovime je Izraelu postavljena odgovornost upravljanja nad Palestincima - narodom s kojim se borio
desetljećima.
Godine 1978. Izrael i Egipat su, američkim posredovanjem, potpisali sporazum u Camp Davidu i nedugo nakon toga
Izrael je Sinaj vratio Egiptu kao dio mirovnog ugovora.
U međuvremenu, ovo je bilo jako kontroverzno u arapskom svijetu.
Egipatski predsjednik Anwar Sadat ubijen je
dijelomice i radi ogorčenja zbog sporazuma.
Međutim, to je označilo početak kraja
šireg arapsko-izraelskog sukoba.
Tijekom sljedećih nekoliko desetljeća, ostale arapske države su postupno sklopile mir s Izraelom, iako
nikada nisu potpisale formalne mirovne sporazume.
Ali izraelska vojska je još uvijek zauzimala
palestinske teritorije Zapadne obale
i Gaze, i tada je sukob postao
izraelsko-palestinska borba.
Palestinska oslobodilačka organizacija, koja
je osnovana 1960-ih radi zahtijevanja palestinske
države, borila se protiv Izraela, izvršavajući i
teroristička djela.
U početku, POO je zahtjevala sve što je prije bila Britanska Palestina, što znači da je željela
u potpunosti ukinuti državu Izrael.
Borba između Izraela i POO-e nastavljena je godinama, čak uključujući i izraelsku invaziju Libanona
iz 1982. s ciljem izbacivanja organizacije iz Beiruta.
"Tišina prekida vatre u južnom Libanonu danas je prekinuta zvukom puški, bomba i aviona"
POO je naknadno izjavila da će prihvatiti podjelu zemlje između Izraela i Palestine,
ali sukob se nastavio.
Dok se sve to odvijalo, nešto se dramatično mijenjalo na, od strane Izraela okupiranim palestinskim
teritorijima; Izraelci su se useljavali.
Ti se ljudi nazivaju naseljenici, i oni
su izgradili svoje domove na Zapadnoj obali i Gazi
bez obzira jesu li ih Palestinci htjeli ili ne.
Neki su se preselili iz vjerskih razloga, neki jer su željeli prisvojiti zemlju za Izrael
neki samo zato što je tamošnje kućište jeftino - i
često subvencionirano od izraelske vlade.
Neka naselja su gradovi s tisućama
ljudi; druga su male zajednice
duboko u Zapadnoj obali.
"Ako ste oduvijek osjećali duboku čežnju za Jeruzalemom, sada imate jedinstvenu priliku
ne samo stajati unutar njegovih zidina, nego tamo sagraditi i svoj dom iz snova"
Naseljenike su slijedili vojnici koji su ih čuvali, a rastuća naselja prisilila su Palestince
na odlazak sa svoje zemlje i slamanje zajednice.
Kratkoročno, učinili su svakodnevne radnje mnogo
bolnijima za Palestince.
Dugoročno, razdvajanjem palestinske zemlje, Palestincima su jako otežavali
osnivanje potencijalne neovisne države.
Danas postoji nekoliko stotina tisuća doseljenika
na okupiranom području, iako ih međunarodna
zajednica smatra nezakonitim.
Krajem osamdesetih, palestinska frustracija
kulminirala je u Intifadi, što je arapska riječ
za ustanak.
Započelo je uglavnom prosvjedima i bojkotima
ali je ubrzo postala nasilna i Izrael je odgovorio
sa snažnom silom.
Par stotina Izraelaca i više od tisuću
Palestinaca je poginulo u prvoj Intifadi.
U isto vrijeme, skupina Palestinaca
u Gazi, koja smatra da je POO previše svjetovna i
previše sklona kompromisu, stvorila je Hamas, nasilnu
ekstremističku skupinu posvećenu uništenju Izraela.
Početkom 1990-ih, bilo je jasno da Izraelci i Palestinci moraju sklopiti mir i vođe
obje strane potpisali su sporazum u Oslu.
To je trebao biti veliki, prvi korak prema
eventualnom izraelskom povlačenju sa palestinskih
teritorija i dopuštanju neovisnosti Palestini.
Sporazum u Oslu uspostavio je palestinsku
vlast, dopuštajući Palestincima
malo slobode u samoupravi u nekim područjima.
Radikali s obje strane protive se sporazumu iz Osla. Članovi Hamasa pokrenuli su samoubilačke napade
pokušavajući sabotirati proces.
Izraelska desnica prosvjeduje protiv mirovnih pregovora,
s prosvjednicima koji nazivaju premijera Yitzhaka Rabina
izdajicom i nacistom.
Nedugo nakon što je Rabin potpisao drugu seriju
sporazuma iz Osla, izraelska krajnja desnica ga
je upucala i ubila u Tel Avivu.
Ovo nasilje pokazalo je kako su ekstremisti s obje strane mogli iskoristiti nasilje kako bi opstruirale mir,
i zadržati provedbu stalnog sukoba dok jedna strana totalno ne uništi drugu.
To je dinamika koja se od tada održala.
Pregovori koji su trebali ustvrditi posljednje pojedinosti vukli su se godinama i
veliki sastanak u Camp Davidu iz 2000. godine ne izlučuje rezultate.
Palestinci vjeruju da
mir ne stiže, i ustaju u drugom
Intifadu, ovog puta mnogo nasilnijem od
prvog.
Do trenutka kada se nekoliko godina kasnije stanje smirilo,
poginulo je oko 1.000
Izraelaca i 3200 Palestinaca.
Druga Intifada značajno mijenja sukob.
Izraelci postaju mnogo skeptičniji o palestinskom
eventualnom prihvaćanju mira, ili o isplativosti težnji ka istome.
Izraelska politika se mijenja na desno, i država
gradi zidove i kontrolne točke
za nadziranje palestinskih kretnji.
Više ne pokušavaju riješiti sukob, već rukovoditi njime.
Palestinci su prepušteni osjećanju da pregovori nisu upalili, da nasilje nije upalilo i
da su zarobljeni sve većom okupacijom
bez budućnosti kao narod.
Te godine Izrael se povlači iz Gaze. Hamas
prisvaja moć, ali se odvaja od palestinske
vlasti u kratkom građanskom ratu, odvajajući Gazu
od Zapadne obale.
Izrael stavlja Gazu pod zagušljivu blokadu,
a nezaposlenost se povećava na 40%.
Ovo je stanje sukoba kakvog poznajemo danas.
Relativno je nov, i nepodnošljiv za Palestince
Na Zapadnoj obali sve više i više naselja
guši Palestince koji često reagiraju
prosvjedima i ponekad nasiljem,
iako većina samo želi normalne živote.
U Gazi, Hamas i druge nasilne skupine vode
povremene ratove s Izraelom.
U borbama pretežito stradavaju Palestinci,
uključujući i mnogo civila.
U samom Izraelu, većina ljudi je postala
apatična, a okupacija uglavnom
drži sukob relativno izvan njihovog svakodnevnog života, s povremenim trenucima kratkog
ali strašnog nasilja.
Malo je političke volje za mirom.
Nitko zapravo ne zna kako će sukob teći nadalje.
Možda treća Intifada. Možda palestinska vlada propadne.
Ali svi se slažu da stvari, kako sada stoje, ne mogu više trajati - da je izraelska okupacija
Palestinaca previše nestabilna da potraje, i da će, osim ako se nešto dramatično ne
promjeni, štogod slijedilo, biti mnogo gore.
