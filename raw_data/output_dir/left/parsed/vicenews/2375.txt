Μία πηγή στο υπουργείο Άμυνας
της Ρωσίας λέγεται πως
έχει επιβεβαιώσει ότι
πέρασαν τα σύνορα
κατά λάθος.
Κανένας δεν πιστεύει
αυτή την ιστορία.
Όπως λέει ο λαός, οι τρελοί ξέρουν
τα πάντα,
οι έξυπνοι άνθρωποι καταλαβαίνουν
τα πάντα.
Ονομάζομαι Khokhlov Pyotr
Sergeevitch,
ρώσος πολίτης, γεννημένος
στις 8 Φεβρουαρίου του 1995.
Είμαι ακόμα αποφασισμένος να βρω
τον αδελφό μου.
Δεν πέθαναν για τη Ρωσία,
αλλά για τον Πούτιν.
Vice News.
Russia's Ghost Army.
Εικόνες ρωσικών κονβόι
να κατευθύνονται προς την Ουκρανία,
σκόρπισαν φόβους πως ρώσοι
στρατιώτες στάλθηκαν
για να πολεμήσουν στο πλευρό
των αυτονομιστών ανταρτών.
Αλλά με τα ρωσικά και
τα διεθνή μέσα ενημέρωσης να λένε
εκ διαμέτρου αντίθετες
ιστορίες, τα γεγονότα ήταν
κάθε άλλο παρά σαφή.
Έχουμε δει φάλαγγες
με ρωσικό εξοπλισμό
να μπαίνει στην Ουκρανία.
Λένε ψέματα. Δεν υπάρχουν
οπλισμένοι ρώσοι στρατιώτες
ή ρώσοι σύμβουλοι
στην ανατολική Ουκρανία.
Δεν υπάρχουν
οπλισμένοι ρώσοι στρατιώτες
ή ρώσοι σύμβουλοι
στην ανατολική Ουκρανία.
Δεν υπάρχουν τώρα και
δεν υπήρξαν ποτέ.
Τα Δυτικά μέσα ενημέρωσης άμεσα
έβγαλαν την ιστορία στη φόρα
αλλά η μοναδική απόδειξη για αυτό
ήταν ένας αριθμός
φωτογραφιών που έδειχναν
θωρακισμένα οχήματα
σε δρόμους
σε αδιευκρίνιστες τοποθεσίες.
Αυτοί που επέστρεψαν τραυματίες
χαιρετίστηκαν από τα
ρωσικά μίντια ως
εθελοντές την ώρα που αναφορές
υποδεικνύουν πως αυτοί που έπεσαν
στη δράση μάλλον
έχουν ταφεί μυστικά.
Κατευθυνόμαστε προς την πόλη
του Pskov,
η οποία είναι περίπου 4,5 ώρες
μακριά από
την Αγία Πετρούπολη και είναι ένα πολύ
ενδιαφέρον για εμάς μέρος
να επισκεφτούμε επειδή
με πολλούς τρόπους,
η ιστορία των ρώσων
στρατιωτών
στην Ουκρανία πραγματικά αρχίζει
από εδώ.
Υπάρχουν γνωστές αναφορές
για στρατιώτες που έχουν ταφεί
μυστικά σε διάφορα
νεκροταφεία στο Pskov.
Τώρα, άλλοι δημοσιογράφοι
πήγαν μέσα για να ερευνήσουν
τα πάντα για αυτό και
αρχίσαμε να βλέπουμε επιθέσεις
εναντίον δημοσιογράφων.
Περίπου μία ντουζίνα ρεπόρτερς
που ερευνούσαν
τους μυστηριώδεις θανάτους,
έχουν γίνει στόχος σε
μία σειρά επιθέσεων.
Αυτή εδώ καταγράφηκε
από δημοσιογράφους
του TV Rain,
το μόνο ανεξάρτητο τηλεοπτικό κανάλι
της Ρωσίας.
Καθώς έκαναν στην άκρη
έξω από το νεκροταφείο στο Pskov,
βρέθηκαν αντιμέτωποι
με δύο άντρες που απαίτησαν
να φύγουν από την πόλη
αμέσως.
Μπλόκαραν το αυτοκίνητο και
έσκισαν τα λάστιχα.
Επίσης προσπάθησαν να σπάσουν
το τζάμι.
Θέλαμε να μάθουμε
τι ήταν αυτό που οι άντρες αυτοί
έκρυβαν.
Βρισκόμαστε καθ' οδόν για το
κοιμητήριο εδώ
και δεν μπορέσαμε
να χρησιμοποιήσουμε ταξί,
ένας από τους συνεργάτες μας εδώ
μας προειδοποίησε να μην το κάνουμε
και μας έφερε σε επαφή με
έναν ασφαλή οδηγό επειδή
προφανώς είχε δοθεί
μία ανεπίσημη εντολή
σε όλους τους ταξιτζήδες
εδώ, να μην παίρνουν
κούρσες για τα νεκροταφεία.
Σταματήσαμε σε
ένα κατάστημα να πάρουμε λίγα
λουλούδια για να τα φέρουμε
στο νεκροταφείο και
παρατηρήσαμε ότι
μας παρακολουθούσαν.
Είτε επρόκειτο απλά για τη δική μας
παράνοια είτε λόγω της παράκαμψης
που κάναμε γύρω από την πόλη, μας φάνηκε
ότι μας έχασαν
και σύντομα φτάσαμε έξω από το
μικρό νεκροταφείο.
Ρεπορτάζ του τοπικού Τύπου
ισχυρίζονται ότι μία ολόκληρη μονάδα
αλεξιπτωτιστών με βάση στο Pskov
είχε σχεδόν αποδεκατιστεί σε μία
και μοναδική μάχη στην Ουκρανία.
Κάποιοι από αυτούς τους άνδρες
υποτίθεται ότι τάφηκαν εδώ
στα κρυφά.
Έτσι, τώρα πλησιάζουμε
εκεί όπου
πιστεύουμε ότι βρίσκονται
τουλάχιστον δύο από αυτούς τους τάφους.
Osipov Alexander
Sergeyevich,
γεννηθείς το 1993, πέθανε
στις 20 Αυγούστου 2014.
Περίπου εκείνη την εποχή ξέρουμε
πως διεξάγονταν
πολύ σκληρές μάχες
στην Ουκρανία.
Και ποιανού τάφος είναι αυτός;
Είναι του Kichatkin;
Kichatkin, γεννηθείς
30 Σεπτεμβρίου 1984.
Πέθανε στις 19 Αυγούστου 2014.
Αρχικά, όταν
τάφηκε, δεν υπήρχε
ηρώο, τίποτα.
Φαίνεται πως αρκετή βιασύνη
υπήρχε κατά κάποιον τρόπο για αυτούς
τους άντρες που βάζουν
αυτά τα δημόσια μνημεία.
Αυτό συγκεντρώνει πολλές
άβολες ερωτήσεις
για το Κρεμλίνο.
Επισήμως η Ρωσία δεν πολεμάει
στην Ουκρανία.
Σε αυτή την περίπτωση, γιατί υπάρχουν
νέοι άντρες από αυτή τη μονάδα
που επιστρέφουν σε σάκκους νεκρών
και θάβονται
με κρυφές κηδείες
σε όλη τη χώρα;
Οι οικογένειες
των στρατιωτών που βρήκαμε τους τάφους
αρνήθηκαν να μιλήσουν
αλλά υπήρχε
ένας άντρας στο Pskov που
δεν φοβόταν να μιλήσει.
Βρισκόμαστε καθ΄ οδόν για να συναντήσουμε
τον Lev Shlosberg.
Είναι ένας αντιπολιτευόμενος
πολιτικός και
εκδότης μίας τοπικής
εφημερίδας,
η οποία είχε την πρώτη
δημοσίευση στη Ρωσία
με την αποκάλυψη πως Ρώσοι
αλεξιπτωτιστές
πολεμούσαν και πέθαιναν
στην Ουκρανία.
Τώρα, όταν αυτή
η πληροφορία έγινε
γνωστή, ο ίδιος ο Shlosberg
έφαγε άγριο
ξύλο και παραλίγο να πεθάνει.
Οι στρατιώτες από το Skov
για ποιο λόγο πέθαναν;
Πέθαναν για τον Πούτιν.
Δεν πέθαναν για τη
Ρωσία, αλλά
για τον Πούτιν, γιατί οτιδήποτε
κάνει τώρα είναι εναντίον
των συμφερόντων του ρωσικού
λαού.
Αυτός ο πόλεμος έχει κοστίσει
πολλές ζωές.
Σε πολέμους σαν αυτόν
οι πληροφορίες για
τις απώλειες ζωών κρατούνται
απόλυτα μυστικές.
Αυτά είναι τα γραφεία σας;
Κομητεία του Pskov.
Αυτό είναι το πρώτο τεύχος
στο οποίο δημοσιεύσαμε
την πληροφορία.
Και όταν αυτό το άρθρο
βγήκε για αυτούς
τους ρώσους στρατιώτες
που έχουν σκοτωθεί,
προκάλεσε μεγάλη αίσθηση
εδώ στο Pskov.
Σας χτύπησαν σχεδόν
μέχρι θανάτου.
Πιστεύετε πως αυτό
συνδεόταν
με την ιστορία για τους ρώσους
στρατιώτες στην Ουκρανία;
Είναι ξεκάθαρο πως
η απόφαση είχε ληφθεί
στη Μόσχα από υψηλόβαθμους
αξιωματούχους και
πως ήταν μία πολιτική
απόφαση.
Δράση ανέλαβαν κάποιοι
κακοποιοί του Pskov, οι οποίοι
είναι είτε νυν
είτε πρώην στρατιωτικοί.
Δεν μπορώ να μοιραστώ
τις λεπτομέρειες μαζί σας
καθώς έχουν σχέση με την
συνεχιζόμενη έρευνα,
αλλά μπορώ να σας πω ότι
μου επιτέθηκαν
επαγγελματικά.
Δεν ήταν χούλιγκανς
του δρόμου,
ήξεραν πολύ καλά το πού και
το πώς να χτυπήσουν.
Αν τόσοι πολλοί ρώσοι
στρατιώτες εμπλέκονται
στην Ουκρανία, γιατί πιστεύετε
δεν έχουν υπάρξει
κάπως περισσότερα στοιχεία
για αυτό;
Επειδή δεν υπάρχει
ελευθερία της έκφρασης και
ελευθερία της
πληροφόρησης.
Αυτοί οι άνθρωποι που γνωρίζουν
τι συνέβη
είναι πολύ τρομαγμένοι
για να μιλήσουν.
Πολλοί άνθρωποι βλέπουν τηλεόραση
και γενικά
πιστεύουν πως η Ουκρανία έχει
φασίστες στην εξουσία.
Αυτός είναι ο λόγος που αυτές οι οικογένειες
των στρατιωτών ίσως
να μην έχουν το κίνητρο
να μιλήσουν ανοιχτά για αυτό.
Το πρόβλημα είναι ότι σε μία
πόλη σαν την Pskov,
που είναι μία στρατιωτική πόλη,
εκεί όπου οι οικογένειες εξαρτώνται
από τον στρατό για
να επιβιώσουν,
ακόμη και αυτές που έχασαν
αγαπημένα πρόσωπα.
Θέλω να πω, αν αρχίσουν
να μιλούν ανοιχτά για αυτό,
έχουν αρκετά να χάσουν.
Έτσι, το σχέδιό μας τώρα είναι,
βασικά, να αρχίσουμε μία έρευνα
σε μικρά χωριά
της Ρωσίας τα οποία δεν έχουν
δεχθεί διείσδυση, κατά κάποιον τρόπο,
από τον στρατό,
για να δούμε αν οι άνθρωποι θα είναι
πρόθυμοι να μοιραστούν
τις ιστορίες τους σχετικά με το τι
στην πραγματικότητα
συνέβη στ' αλήθεια
με τους άντρες τους στην Ουκρανία.
Οι τάφοι των νεκρών
στρατιωτών πρόσφεραν ένα δεσμό
μεταξύ των Κρεμλίνου και
του πολέμου στην Ουκρανία,
αλλά μένουμε με πάρα
πολλές ερωτήσεις, έτσι
ταξιδέψαμε μέχρι τη Samara,
διασχίσαμε σχεδόν
τη μισή χώρα,
στα σύνορα με το
Καζακστάν.
Για αρκετούς στρατιώτες από
αυτή την περιοχή
υπήρχαν φήμες ότι έχουν
σκοτωθεί στην Ουκρανία
και ελπίζαμε
να εντοπίσουμε τις οικογένειές τους
αυτοπροσώπως.
Χωρίς να είμαστε σίγουροι πως οι άνθρωποι
θα μιλούσαν,
κατευθυνθήκαμε προς τα έξω
σε ένα σύμπλεγμα χωριών
σε ένα απομακρυσμένο μέρος
στη νοτιοανατολική Ρωσία,
μέχρι που φτάσαμε σε ένα μικρό
νεκροταφείο στις παρυφές
του Podsolnechnoye.
Ψάχνουμε για έναν στρατιώτη
που ονομάζεται Sergei
Andrionov.
Σκοτώθηκε κάποια στιγμή
στο τέλος Αυγούστου
και γνωρίζουμε πως το όνομά του
βρίσκεται σε αρκετές λίστες
ρώσων στρατιωτών
που υποτίθεται πως πέθαναν
στην Ουκρανία.
Αυτό δείχνει κάπως φρέσκο.
Andrionov, Sergei
Viktorovich.
Γεννηθείς το 1994, πέθανε 28 Αυγούστου
του 2014, αυτός είναι.
Αυτή η πόλη είναι μια πάρα πολύ
μικρή πόλη εκεί
και αυτοί σίγουρα ξέρουν
ότι ένας θάνατος όπως αυτός,
δεν περνάει απαρατήρητος σε
ένα μικρό μέρος σαν αυτό.
Καταφέραμε να έρθουμε σε επαφή
με τη μητέρα
ενός αποβιώσαντος στρατιώτη
που ζούσε κοντά.
Με δισταγμό, συμφώνησε
να μιλήσει.
Στις 28 Αυγούστου, στις 9 μ.μ.
τηλεφώνησαν στην κόρη μου.
Είδα τα μάτια της να γουρλώνουν και
μπόρεσε μόνο να ρωτήσει,
πως είναι δυνατόν;
Ρώτησα τι είχε συμβεί.
Απάντησε πως ο
Sergei μας είχε σκοτωθεί.
Όταν έφεραν τη σορό
σε εσάς,
πως εξήγησαν τον
θάνατό του;
Είναι ξεκάθαρο για μένα τώρα πως
ο γιος μου σκοτώθηκε
και κανείς δεν μπορεί να μου εξηγήσει
τίποτα.
Προσπαθήσαμε να έρθουμε σε επαφή
με τους διοικητές του και
τους φίλους του στρατιώτες, αλλά
αρνήθηκαν να μας πουν
οτιδήποτε.
Ακούγεται σαν να είναι
κυβερνητικό μυστικό,
αλλά αυτό που ειλικρινά θέλω να πω
είναι πως αυτό είναι
κυβερνητικό έγκλημα.
Ω, δεν ξέρω.
Δεν ήθελα να τον αφήσω
καθόλου να φύγει.
Λυπάμαι που ένας άντρας
στα είκοσί του χρόνια
δεν πρόλαβε να δει πολλά
από αυτόν τον κόσμο
και δεν θα μπορέσει ποτέ.
Οι στρατιώτες που
τάφηκαν μυστικά έτσι που
κανείς δεν ξέρει τίποτα,
θέλω πολύ να μάθω
τι τους συνέβη.
Δεν καταλαβαίνω πως
σκοτώθηκαν
ή για ποιον λόγο πέθαναν.
Στην κηδεία του επικρατούσε
η απόλυτη σιωπή.
Κανείς δεν εξέφρασε
λεκτικά,
κάποια ευχαριστία στον γιο μου.
Ο μεγαλύτερος γιος μου, ο Alexey,
τηλεφώνησε στη μονάδα του Sergei.
Ένας αξιωματικός είπε τα εξής:
Τι θέλετε;
Θα σας δώσουν 100.000
ρούβλια (1.600 δολάρια).
Είναι αρκετά για το κονιάκ
στην κηδεία.
Αυτά μας είπε.
Λες και δεν κάνουμε τίποτα άλλο
από το να πίνουμε κονιάκ
και να έχουμε ανάγκη χρήματα
μόνο για αυτό.
Το πιστοποιητικό θανάτου του
γράφει,
μέρος προσωρινής απόσπασης.
Το "μέρος" είναι αδιευκρίνιστο.
Πέθανε στις 28 Αυγούστου του 2014,
περίπου στις 9 μ.μ. ο στρατιώτης
ήταν σε αποστολή.
Κατά τη διάρκεια της αποστολής μία νάρκη
εξερράγη και
ως αποτέλεσμα αυτού, ο στρατιώτης Andrianov
τραυματίστηκε θανάσιμα και
πέθανε επί τόπου.
Αν βρισκόταν στη ρωσική
επικράτεια, γιατί
εξέδωσαν πιστοποιητικό
μεταφοράς πέρα
από τα σύνορα [από έξω από
τη Ρωσία];
Νομίζω ότι αυτό το σημείο εγείρει
πολλές ερωτήσεις.
Τι έχουμε εδώ;
Καταλαβαίνω.
Δεν το είχα συνειδητοποιήσει αυτό.
Νομίζω ότι αν πολλοί άνθρωποι
κάνουν αυτή την ερώτηση,
θα είμαι ανάμεσά τους.
Προς το παρόν, δεν θέλω
να το κάνω αυτό μόνη μου.
Αναρωτηθήκαμε πόσες μητέρες
άρχισαν να
υποψιάζονται πως οι γιοί τους
σκοτώθηκαν στο καθήκον
στην Ουκρανία
και πόσες άλλες
οικογένειες έμειναν
να θρηνούν σιωπηλά χωρίς
απαντήσεις για το πώς, το πού,
και το γιατί οι αγαπημένοι τους
σκοτώθηκαν.
Αποφασίσαμε να πάμε
στην Αγία Πετρούπολη,
εκεί όπου θα συναντούσαμε
έναν από τους πιο ομιλητικούς
οργανισμούς που πιέζει
για διαφάνεια
στο θέμα των ρώσων
στρατιωτών στην Ουκρανία.
Μπαίνουμε μέσα για να γνωρίσουμε
την Ella Polyakova,
είναι ακτιβίστρια
ανθρωπίνων δικαιωμάτων η οποία εργάζεται
στα θέματα των στρατιωτών
και είναι τόσο ομιλητική
για αυτό,
που στην πραγματικότητα, όταν
κατέθεσε μία επίσημη
διαμαρτυρία κατά της
ρωσικής κυβέρνησης,
ζητώντας
έρευνα για όλο αυτό,
η ομάδα της,
η Επιτροπή Μητέρων Στρατιωτών,
στην Αγία Πετρούπολη,
θεωρήθηκε ξένος πράκτορας,
στην ουσία προδότης
από το κράτος.
Άρα, αυτό δεν είναι κάτι
για το οποίο κάποιος απο τη ρωσική
κυβέρνηση πραγματικά θέλει
να μιλήσει και
θα πάμε να μιλήσουμε μαζί της
για να μάθουμε το γιατί.
Μπορείτε να μας περιγράψετε
τι στοιχεία έχετε δει
που δείχνουν πως ρώσοι
στρατιώτες στην πραγματικότητα
πολεμούν και
τραυματίζονται στην Ουκρανία;
Σύμφωνα με νεοσύλλεκτους,
στις 13 Αυγούστου υπήρχαν
100 νεκροί και 300 τραυματίες
στο Snezhnoye 
και αυτό ήταν μόνο σε
μία περίπτωση.
Και σποραδικά
από τότε ,
έρχονται στην επιφάνεια πληροφορίες
σχετικά με μυστικές κηδείες.
Επίσης και στο Kaliningrad,
αρκετοί τραυματίστηκαν,
επίσης στα κρυφά.
Ποιος θα ήξερε για αυτό;
Έτσι, όταν συνδυάσεις όλες αυτές
τις πληροφορίες,
προκύπτει μία εικόνα για το
τι συμβαίνει.
Οι ρώσοι στρατιώτες
πηγαίνουν σαν πρόβατα
επί σφαγή.
Έτσι, ζητήσατε από τη ρωσική
κυβέρνηση
μία επίσημη έρευνα
για αυτό το θέμα και
μόλις λίγες μέρες μετά
η οργάνωσή σας,
ξαφνικά, έχει την ταμπέλα
του ξένου πράκτορα;
Δέχθηκα ένα τηλεφώνημα από έναν
αξιωματούχο της ρωσικής
υπηρεσίας αντι-εξτρεμισμού.
Έχουμε δεχθεί
καταγγελίες, είπαν.
Ήρθε και είπε πως
ήξερε πως δεν υπήρχε
εξτρεμισμός εδώ.
Ενοχλούμε τη διαφθορά
όταν λέμε
στον κόσμο τα νομικά του
δικαιώματα.
Δυστυχώς, το έθνος μας
δεν είναι τόσο πληροφορημένο,
οι άνθρωποι διαβάζουν πολύ λίγο.
Αυτό επίσης είναι ένα σοβαρό
πρόβλημα.
"Εμπιστεύεσαι
τον Πρόεδρο;".
"Ναι, τον εμπιστεύομαι".
"Αγαπάς την
κυβέρνηση;".
"Ναι, την αγαπώ.
"Και αν τα προβλήματα
επηρεάζουν τον γιό σου;
Σε ποιον θα στραφείς;".
Αυτά τους λένε όταν αρχίζουν
να καταλαβαίνουν.
Εντάξει, εντάξει, θα το βρω.
Τι ήταν αυτό;
Αυτό ήταν ένα αγόρι που έχει χάσει
και τα δύο πόδια και
ένα χέρι και τώρα παίρνει
εξιτήριο
από το νοσοκομείο χωρίς
καμία άλλη στήριξη.
Η ίδια παλιά ιστορία, τον έχουν
εγκαταλείψει.
Το πρόβλημα είναι πως πολλές
από αυτές τις οικογένειες
είναι αλήθεια πολύ τρομαγμένες
για να μιλήσουν,
ακόμη και οι οικογένειες που έχουν
δώσει συνεντεύξεις στην τηλεόραση
ή στις εφημερίδες
εκ των προτέρων,
και από τότε είτε τους έχουν
μιλήσει είτε τους έχουν τρομάξει.
Δεν γνωρίζουμε επακριβώς
ποιες είναι οι λεπτομέρειες,
αλλά αυτοί βασικά
έχουν κινηθεί μυστικά
επειδή δεν ξέρουν
τι είδους συνέπειες
θα υπάρξουν για τους
γιούς τους ή για τους ίδιους.
Μία από τις καλύτερες πηγές
που έχουμε είναι αυτός ο ιστότοπος
που ονομάζεται LostIvan.com,
που δημιουργήθηκε από
έναν Ουκρανό προγραμματιστή
υπολογιστών που είδε ότι
πολλές πληροφορίες
κοινωνικής δικτύωσης
για αυτούς τους στρατιώτες
εξαφανίζονταν.
Έτσι, αυτό που έκανε είναι
βασικά να δημιουργήσει αυτή
τη γιγαντιαία βάση δεδομένων αναζήτησης
525 ρώσων στρατιωτών
και μισθοφόρων οι οποίοι
φέρονται ότι ήταν στην Ουκρανία.
Ένας λογαριασμός που παρέμενε ενεργός
ήταν αυτός του Peter
Khokhlov, που εξαφανίστηκε
όταν συμμετείχε
σε στρατιωτικές εκπαιδευτικές
ασκήσεις στα σύνορα.
Ο αδελφός του Sergei
πιστεύει πως κρατείται
ως αιχμάλωτος πολέμου
στην Ουκρανία.
Πετάξαμε μέχρι την νότια
πόλη Saratov
για να του μιλήσουμε.
Στην σελίδα μου στο Vkontakte
 άνθρωποι έγραψαν
ότι δεν ήμαστε πραγματικοί,
ότι ο αδελφός μου ήταν
ηθοποιός και παρόμοιες κατηγορίες.
Στις 19 Αυγούστου δέχθηκα
ένα τηλεφώνημα από
το τοπικό μας στρατιωτικό
κυβερνητικό γραφείο εκεί όπου
είχε στρατολογηθεί και μου είπαν
ότι το είχε σκάσει.
Μετά μου τηλεφώνησαν άλλη
μία φορά,
ζητώντας μου να πάω και
να μιλήσω στους αξιωματικούς.
Όταν υπονόησα ότι
είχε συλληφθεί,
αυτοί γέλασαν μέχρι
που μου έδειξαν το βίντεο.
Γέλασαν με τη λέξη
"συνελήφθη".
"Ο όρος σύλληψη ήταν
σχετικός το 1945,
όταν ήμασταν σε πόλεμο",
.
Για μία εβδομάδα τηλεφωνούσαμε
στα γραφεία της FSB [Ομοσπονδιακή
Υπηρεσία Ασφάλειας].
Έκαναν πολλές ερωτήσεις
αλλά
δεν έδωσαν καμία απάντηση.
Μετά σταμάτησαν
τελείως την επικοινωνία.
Ονομάζομαι Khokhlov Pyotr
Sergeevitch,
ρώσος πολίτης, γεννηθείς
στις 8 Φεβρουαρίου 1995.
Σου φάνηκε τρομαγμένος;
Ναι.
Φυσικά και είναι.
Μπορείς να δεις ότι διαβάζει
κείμενο.
Χμ.
Μάθαμε ότι η
ουκρανική αντιπολίτευση
πληρώνει 150.000 ρούβλια
 το μήνα.
Ο φίλος μου, ο στρατιώτης
Garofeev κι εγώ
αποφασίσαμε να εγκαταλείψουμε
τον ρωσικό στρατό και
να ενταχθούμε στην ουκρανική
αντιπολίτευση.
Και μου λες ότι θα σου το έλεγε
αν του είχαν προσφέρει
150.000 ρούβλια;
Θα μου το έλεγε.
Δεν σου έκρυβε τίποτα.
Όχι.
Ανησυχείς γι' αυτόν;
Φυσικά και ανησυχώ, πάντα.
Φοβάμαι ότι ίσως
βρίσκεται στην Ουκρανία.
Στη Ρωσία τουλάχιστον
θα μπορούσα να τον βρω.
Ο Sergei κάλεσε
την πρόεδρο
της επιτροπής μητέρων στρατιωτών
στο Saratov,
που τον βοηθούσε
να εντοπίσει τον αδελφό του.
Σας καλώ
για τον αδελφό μου.
Δυστυχώς, πρέπει να παραδεχτώ
ότι η υπόθεσή μας
δεν πάει πολύ καλά.
Απλά, επειδή στο βίντεο
κατά τη διάρκεια
της ανάκρισης, ο Peter
παραδέχτηκε ότι άφησε
την στρατιωτική του μονάδα
και πήγε να ενταχθεί
στον στρατό της αντιπολίτευσης
με τη θέλησή του.
Τι μου λέτε;
Πιστεύω ότι τον ανάγκασαν
να τα πει αυτά.
Αν γυρίσει στη Ρωσία,
θα διωχθεί
επειδή δημόσια
παραδέχτηκε πως εγκατέλειψε
την στρατιωτική του μονάδα.
Πρέπει να γράψεις μία επιστολή,
που να τονίζεις πως εσύ
είσαι ο μόνος εν ζωή
συγγενής
του Peter Khokhlov και ότι δεν έχει
κάποιον άλλον νόμιμο
αντιπρόσωπο στον πλανήτη.
Σε παρακαλώ, γράψε ότι δεν έχεις
πατέρα
ή μητέρα, ότι μεγάλωσες
σε ορφανοτροφείο.
Σου ζητάω να κάνεις
το καλύτερο δυνατόν
και να με βοηθήσεις να βρω
που βρίσκεται ο αδελφός σου.
Σας ευχαριστώ πάρα πολύ.
Παρακαλώ.
Έχεις την αίσθηση ότι
κάτι έχει αλλάξει
μετά από αυτήν την κλήση;
Είμαι ακόμα αποφασισμένος
να βρω τον αδελφό μου.
Τα στοιχεία για τον
ακήρυχτο πόλεμο της Ρωσίας
είχαν αρχίσει να αυξάνονται,
αλλά η έρευνά μας απείχε πολύ
από το τέλος
και χρειαζόμασταν περισσότερες απαντήσεις
για τον στρατό- φάντασμα της Ρωσίας
στην Ουκρανία.
Έχοντας συναντήσει οικογένειες
που έχασαν
τους αγαπημένους τους,
θέλαμε να μάθουμε
περισσότερα για τους στρατιώτες
που επέστρεψαν.
Γυρίσαμε στην Αγία
Πετρούπολη όταν πήραμε
μία πληροφορία από μία πηγή
για αρκετά νοσοκομεία
που νοσήλευαν
ρώσους στρατιώτες για τους οποίους πίστευαν
ότι είχαν τραυματιστεί
στην Ουκρανία.
Πηγαίνουμε στο
στρατιωτικό νοσοκομείο εδώ
στην Αγία Πετρούπολη, ένα από
τα μέρη
όπου λέγεται ότι πολλοί από αυτούς
τους ρώσους στρατιώτες
διακομίστηκαν, μετά τον
τραυματισμό τους
στα πεδία μαχών
διαφόρων περιοχών της Ουκρανίας.
Έτσι, θα οδηγήσουμε μέχρι εκεί και
θα προσπαθήσουμε να δούμε τι μπορούμε
να βρούμε μόνοι μας.
Κάποιος κατεβαίνει.
Υπάρχει ένας γιατρός που
μόλις με είδε και με χαιρέτισε
και τώρα τηλεφωνεί σε κάποιον.
Μπορώ να σας ρωτήσω κάτι;
Εντάξει, αυτοί πραγματικά
μόλις έκλεισαν την δεύτερη
πόρτα και ο στρατιώτης
την σπρώχνει για να την κλειδώσει.
Έτσι, είναι σίγουρο πως
δεν θέλουν να μας μιλήσουν.
Δεν θα μας άφηναν να μπούμε
και όταν φύγαμε,
αυτός ο τύπος έτρεξε πίσω μας,
δεν πέρασε τον δρόμο,
αλλά άρχισε να φωτογραφίζει
το ταξί μας.
Έτσι, δεν ξέρω αν αυτό έγινε
για να μας τρομάξουν
ή για να πάρουν τον αριθμό
των πινακίδων
και να κάνουν κάποια τηλεφωνήματα.
Γειά σου.
Ναι, ναι, ναι.
Δουλεύεις στο ταξί σου τώρα;
Ruslan, πήρες μία γυναίκα και
έναν άντρα από την
οδό Botkinskaya.
Ναι.
Τραβούσαν με κάμερα
κοντά σε στρατιωτική
περιοχή.
Θέλουμε να μας ξεκαθαρίσεις
κάποιες λεπτομέρειες.
Απλά τους πήρα κούρσα.
Μου έκαναν σήμα από τον δρόμο.
Για ποια πράγματα μίλησες
μαζί τους;
Τίποτα, μιλήσαμε μόνο
για την κίνηση και
ήταν καλοί, ευγενικοί
άνθρωποι.
Τράβηξαν με κάμερα
το στρατιωτικό νοσοκομείο;
Δεν ξέρω τι τράβηξαν
επάνω στη γέφυρα αλλά
βρίσκονταν επάνω σε αυτή τη γέφυρα.
Αυτό που θέλω να μάθω είναι αν
σταμάτησαν,
περπάτησαν τριγύρω και τέτοια.
Όχι, όχι, όχι.
Καταλαβαίνω.
Σε ευχαριστώ Ruslan.
Παρακαλώ.
Γειά σου.
Έτσι, επιστρέφαμε
αφού προσπαθήσαμε να τραβήξουμε
αυτό το νοσοκομείο και ο
οδηγός ταξί δέχθηκε μία κλήση
από το υπουργείο
Εσωτερικών Υποθέσεων,
που τον ήξεραν με το όνομά του και
βασικά τον ρώτησαν για εμάς.
Είναι τόσο περίεργο
που κατάφεραν να μας εντοπίσουν
τόσο γρήγορα.
Θέλω να πω, το μόνο που κάναμε
ήταν να χτυπήσουμε
την πόρτα αυτού
του νοσοκομείου.
Με κάνει να νιώθω κάπως
τρομοκρατημένη και
με κάνει να σκεφτώ ότι
θα πρέπει να είμαστε πιο
προσεκτικοί, σε σχέση
με το ποιον μιλάμε.
Όντες καχύποπτοι που η παρουσία μας
είχε γίνει αντιληπτή
στην Αγία Πετρούπολη, ταξιδέψαμε
στη Μόσχα.
Θέλαμε να μάθουμε
τι είχε να πει το Κρεμλίνο
για τις ιστορίες
που είχαμε ακούσει.
Η κυβέρνηση και
οι στρατιωτικοί αξιωματούχοι
αγνόησαν τα αιτήματά μας
για δηλώσεις, αλλά συναντήσαμε
ένα μέλος της Δούμα που ονομάζεται
Dmitry Gudkov, ο οποίος επίσης
αγωνίζεται
για απαντήσεις.
Πολιτικός της αντιπολίτευσης
και
ένας από τους λίγους επικριτές
του προέδρου Πούτιν που παραμένουν
στο Κοινοβούλιο, ο Dmitry
αναζήτησε πληροφορίες για τους θανάτους
των ρώσων στρατιωτών
στην Ουκρανία και
του είπαν από το υπουργείο
Άμυνας ότι απλά
ήταν φήμες.
Πιστεύετε πως
είναι μια απόδειξη του πόσο
ανοιχτή είναι η χώρα
το γεγονός ότι μπορείτε να είστε
μέλος της Δούμα
ή το γεγονός ότι είστε
μόνο εσείς;
Είναι μία πολύ περίεργη
κατάσταση.
Κατά τη διάρκεια των εκλογών αισθάνομαι
μόνος.
Αρκετά συχνά δεν με αφήνουν
ούτε να μιλήσω.
Νομίζετε πως
οι συνάδελφοί σας πιστεύουν
ότι αυτό το πολιτικό θέμα είναι
τοξικό και
ότι είναι πιο ασφαλές να το αποφύγουν
ή αληθινά πιστεύουν
ότι αυτοί οι στρατιώτες
ήταν εθελοντές;
Κανείς δεν πιστεύει
αυτή την ιστορία.
Όπως λένε, οι τρελοί ξέρουν
τα πάντα,
οι έξυπνοι άνθρωποι καταλαβαίνουν
τα πάντα.
Όλοι τους είτε παίζουν
το ρόλο τους είτε
απλά παραμένουν σιωπηλοί.
Υπάρχουν τέσσερις άνθρωποι
το πολύ εκεί
,
που τολμούν να ψηφίσουν κατά
της επίσημης γραμμής.
Έστειλα την έρευνα.
Σε αυτήν υπάρχει λίστα με περίπου 40
ονόματα στρατιωτών
που θεωρούνται νεκροί
.
Ως απάντηση έλαβα
μία γενικόλογη επιστολή
που έγραφε πως η Ρωσία
δεν παίρνει μέρος σε τέτοιες
δράσεις και ότι αυτά
είναι φήμες που διαδίδουν
τα ουκρανικά μίντια.
Οι δημοσιογράφοι
του TV Rain πιστεύουν
ότι υπήρχαν πάνω από 1.000
στρατιώτες .
Είναι ξεκάθαρο πως ένας τέτοιος
αριθμός στρατιωτών,
ακόμη και από τον τακτικό
στρατό δεν μπορεί συγχρόνως
να αποφασίσει  να
πάει να πολεμήσει.
Για παράδειγμα, ο πατέρας
του αγοριού που έχασε
τα πόδια του, με έναν πατριωτικό
λόγο ,
είπε ότι ήταν ήρωας και
ότι είχε υπακούσει σε διαταγές.
Έτσι, αν ο γιός του ακολούθησε
μία διαταγή,
ποιος έδωσε αυτή τη διαταγή;
Εντοπίσαμε
την οικογένεια
στην οποία αναφερόταν ο Gudkov.
Την ώρα που ο τραυματισμένος στρατιώτης
ακόμη ανάρρωνε
στο νοσοκομείο, ο θείος του
ζει στη Μόσχα και
συμφώνησε να μιλήσει.
Στα μέσα Αυγούστου τον έστειλαν
στην Ουκρανία
ως αλεξιπτωτιστή της
μονάδας Ulyanovsk.
Σε κάποιο σημείο, η μονάδα τους
έπεσε σε ενέδρα.
Θα πρέπει να είχε ακούσει
το θρόισμα και έπεσε
στο έδαφος αλλά
σάστισε και
η πρώτη ομοβροντία
χτύπησε το πόδι του.
Ένας αντιαρματικός όλμος,
προφανώς όταν χτυπάει
ένα πόδι, το διαλύει.
Για τρεις μέρες
τον μετέφεραν στο Rostov,
εκεί όπου ακρωτηρίασαν
το πόδι του.
Υπάρχει καμία αμφιβολία
στο μυαλό σας
ότι τραυματίστηκε
στην Ουκρανία;
Είδαν ότι τους πήγαν
στην Ουκρανία.
Στα σύνορα παρατάχθηκαν και
τους έδωσαν τη διαταγή να τα περάσουν.
Αυτή είναι η αρχική
στολή του.
Αυτό είναι το σήμα της φρουράς.
Εδώ είναι ο πατέρας του Sevva.
Ένας βετεράνος του πολέμου
στο Αφγανιστάν.
Τι σας πέρασε από το μυαλό
όταν
μπήκατε στο νοσοκομείο και
είδατε τον ανηψιό σας;
Η πρώτη συνάντηση ήταν
δύσκολη.
Από ένα υγιέστατο νεαρό παιδί
είχε μετατραπεί
σε ένα σακάτη.
Στην πρώτη μας συνάντηση,
κλαίγαμε.
Ήταν ηρωικός.
Θα γίνει καλά
συναισθηματικά.
Εσείς;
Το αντιμετωπίζω,
με δυσκολία.
Είδα πως είχα χάσει το γόνατό μου.
Κρεμόταν από το δέρμα μου.
Μάθαμε για την ύπαρξη
του υποδεκανέα Nikolay
Kozlov,
που ήταν ένας
στρατιώτης με σύμβαση, από αυτό το σύντομο
μήνυμα στη σελίδα κοινωνικής δικτύωσης
του θείου του.
"Ο αδελφός μου μόλις
μου τηλεφώνησε και
είπε ότι ο γιός του,
ο ανηψιός μου,
διακομίστηκε σε νοσοκομείο
της Μόσχας.
Τώρα είναι ένας ανάπηρος
χωρίς πόδια για πάντα".
Αυτή είναι η μοίρα μου τώρα.
Τι άλλο μπορώ να πω;
Στη Ρωσία, όλοι βάζουν
την κυβέρνηση πρώτα,
νοιάζονται για την ενότητα
της Ρωσίας ως έθνος και
πιστεύουν ότι η Ρωσία είναι
περικυκλωμένη από τον ιμπεριαλισμό
που έχει στόχο να συντρίψει
τη χώρα.
Μία νέα γενιά έχει
μεγαλώσει με αυτή την κουλτούρα.
Με χαρά συμμετέχουν
σε τέτοιες στρατιωτικές δράσεις
εναντίον της καταραμένης Ευρώπης
με τις αξίες των gay και
δεν ξέρω τι άλλο.
Κανείς δεν ξέρει.
Έχει η χώρα χωριστεί τώρα
σε μία μεγάλη μερίδα
πατριωτών και σε μία μικροσκοπική μερίδα
λογικών ανθρώπων;
Τώρα, πολλές φορές, πρέπει
να συνεχίσω να επαναλαμβάνω,
μία στρατιωτική διαταγή είναι
μία στρατιωτική διαταγή.
Λέει ο ίδιος ότι υπήρχε
διαταγή.
Έτσι πρέπει να έγινε.
Παρά τον αυξανόμενο
αριθμό θυμάτων,
το Κρεμλίνο ακόμη δεν παραδέχεται
ότι ρωσικές
δυνάμεις πολεμούν
στην Ουκρανία,
ακόμη και αν το NATO και
οι δυτικοί αξιωματούχοι
λένε ότι η Μόσχα συνεχίζει
να διοχετεύει όπλα και
στρατεύματα στα ανατολικά
της χώρας.
Αυτοί που έχασαν τους αγαπημένους τους
στον ακήρυχτο
πόλεμο της Ρωσίας συνεχίζουν να αγωνίζονται
για απαντήσεις.
Αν και οι απώλειες
ζωών ίσως είναι αληθινές,
προς το παρόν, όσο συνεχίζεται
η επίσημη εκδοχή,
οι ρώσοι στρατιώτες που πολεμούν
στην Ουκρανία θα παραμένουν
φαντάσματα.
