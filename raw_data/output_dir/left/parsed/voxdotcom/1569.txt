For at forstå, hvad der sker med Grækenland og eurozonen, tænk på det som et middagsselskab:
Hvis du kun laver mad til dig og din ægtefælle, så er det nemt. Du laver noget, I begge kan lide.
Men hvis du har gæster, så bliver det svære.
Hvis du er nødt til at tage hensyn til en vegetar, og en glutenallergiker og én med sojaallergi,
så bliver dine muligheder ret begrænsede.
Og det er problemet med Europas idé om at have en hel masse lande, som bruger den samme valuta.
Grækenlands økonomi er en katastrofe: En fjerdedel af befolkningen er arbejdsløse,
og landet har den her meget store gældsbyrde.
Normalt, hvis man har stor arbejdsløshed, sker der det, at landet gør sin valuta billigere
ved at trykke flere penge.
Det gør dets produkter billigere på verdensmarkedet, gør det til en mere attraktiv turistdestination
og det betyder, at udenlandske investorer kan gøre nogle gode handler.
Men hvis arbejdsløsheden er meget lav, vil et land gerne have en dyr valuta.
Det forøger menneskernes købekraft og holder priser nede.
Og i Europa er der en gruppe økonomier, som er meget forskellige.
En pris for euroer, som passer til Grækenland, hvor de har en arbejdsløshedsprocent på 25%
er alt for lav til Tyskland, hvor arbejdsløshedsprocenten er mindre end 5%.
Og Grækenlands problem er, at landet er lille, fattigt og geografisk isoleret fra resten af eurozonen.
Det er som at være den eneste vegetar ved grillfesten, bortset fra at når det kommer til valutaer, så er der ingen tilbehør.
Der er masser af konkrete beslutninger, som vi kan være bagkloge over for.
Masser af ting, som Grækenland har gjort, og som forskellige banker har gjort, som vi kan anfægte.
Men grundlæggende var det en fejl at have alle disse lande med til et middagsselskab med kun én ret på menuen.
Euroen var et projekt, som Europa tog fat på af politiske årsager.
Det var et symbol på deres beslutsomhed på at have fred på kontinentet.
Men de tog ikke rigtigt det økonomiske aspekt seriøst.
Så Grækenland tiltrådte euroen i 2001, og i begyndelsen gik det godt for Grækenland,
fordi pludselig sagde alle: "Ja klart, lad os låne dem penge."
Så de lånte masser og masser af euroer, bortset fra at det ikke ændrede det faktum,
at deres økonomi er meget svagere end nogle af de andre europæiske lande.
Så for virkelig at virke, ville der være brug for en meget, meget, meget tættere union,
hvor man hele tiden har store pengeoverførsler fra de rigere områder til de fattigere områder.
I USA får de fattigere stater som Kentucky, Mississippi, Alabama
hele tiden penge fra de rigere stater som Massachusetts, Californien og New York gennem velfærdssystemet,
fra socialforsikringen, gennem Medicare, gennem Medicaid.
Og mennesker klager måske over det ene eller det andet program, men vi betvivler ikke idéen om,
at det hele er et land, så pengene skal kunne cirkulere rundt.
Europæere har det bare ikke på samme måde. Tyskere er villige til at understøtte fattige tyskere,
men de vil ikke understøtte grækere med deres skattepenge.
Så de er på en måde halvvejs integreret på en måde, som ikke rigtig virker.
