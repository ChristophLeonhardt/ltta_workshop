Mi  uveravamo
narod Avganistana
da ćemo do poslednje kapi krvi
braniti
svaki delić ove zemlje,
svaki pedalj ove zemlje.
Ako oslobodimo ovu oblast
i Kunduz od neverničke ruke,
možemo da pređemo na Kabul,
a zatim i na ostatak Avganistana.
Danas se ovde skupilo
puno mudžahedina  .
Zato pozivam samo starešine koji
predstavljaju svoju pokrajinu da istupe.
Krajem septembra 2015, glavni grad
istoimene avganistanske provincije Kunduz
postao je prvi grad
koji je posle 14 godina došao
pod kontrolu Talibana,
i izazvao žestok sukob između Talibana
i avganistanske vojske koju pomaže Amerika.
VICE News je dobio ekskluzivni pristup
grupi lokalnih Talibana
koji su se borili u bici za Kunduz,
da bismo saznali
kako su, samo dve godine pošto je Amerika
proglasila pobedu u Avganistanu,
Talibani uspeli ponovo da zauzmu
peti po veličini grad
za samo nekoliko dana.
Pre susreta sa Talibanima
otišli smo u Kunduz da razgovaramo
sa predstavnicim vladinih snaga.
Ne tako davno, tokom borbi,
Talibani su delili slike na kojima se vidi
kako šire svoju belu zastavu
ovde, nasred trga.
Kao što vidite, u međuvremenu je
zamenjena zastavom Avganistana.
Ja sam radnik. Dok sam stajao
na ovom kružnom toku,
Talibani su došli na motorima
i postavili svoju zastavu. Njih dvojica.
Kad su otišli, vlasti su vratile staru.
-Kako rat utiče na vaš život?
Puno nas je oštetio. Zbog rata
nema hrane, vode, niti posla.
Sva je roba, uključujući i frižidere,
spržena.
Međutim, niko iz vlasti
još nije došao da istraži. Jasno je
da je ovo bio vazdušni udar.
Mora da se desilo u sveopštoj
zbrci. Ljudima su pogođene radnje.
Tokom pokušaja da povrate Kunduz,
američka vojska je podržavala
avganistanske snage vazdušnim napadima.
U jednom napadu pogođene su
i barake “Lekara bez granica”.
Početkom novembra su “Lekari
bez granica” objavili prvi izveštaj
o toj noći i potvrdili da je
u napadu ubijeno najmanje 30 ljudi,
od kojih je 13 bilo osoblje
ove humanitarne organizacije.
Avganistanske snage javile su nam
da se na njih puca i zatražile
vazdušnu podršku američke vojske.
Naređen je vazdušni udar radi
uklanjanja pretnji sa talibanske strane.
Slučajno je pogođeno više civila.
Predsednik Obama se izvinio
za ovaj napad.
Videli smo izgorelo telo bez glave,
ne znam je li bilo muško ili žensko.
Mnogo leševa po zemlji,
nije se znalo odakle su.
Bolnica je žestoko bombardovana.
Civile su pogađale obe strane,
i Talibani i vladina vojska.
U noći kad je bolnica pogođena,
Talibani su ušli u nju
misleći da neće biti gađana.
-Video si ih da ulaze u bolnicu?
Jesam. -Kako? -Rekli su mi
neki svedoci koji su sigurni.
Ušli su naoružani? -Da.
-To si sam video?
Rekli su mi da su ih videli.
-Ko ti je rekao? -Komšije.
Pričao sam sa komšijama,
kažu da ništa nisu videli.
Kažem ti da jesu. -Ljudi su mi
rekli da to nisu videli.
Napali su tokom noći.
Talibani nisu pucali iz bolnice,
nisu ulazili naoružani.
Kuća mi je pored bolnice,
pa znam.
Bombardovali su ovaj kraj,
Talibani ne bi ušli u bolnicu s oružjem.
Ni vladine snage, ni Talibani.
Učestvovali ste u borbama
u Kunduzu?
Bili smo opkoljeni skoro 17 dana
i bili smo u problemima
jer nam je ponestajalo hrane
i municije.
Pretili su nam da su nam spremili
stotinu bombaša-samoubica.
Rekli su nam da će nam
odsecati glave.
Ovo su naši momci, heroji.
Svi žive zajedno.
Vidite ono tamo, pokraj reke?
Uz tu reku je okrug Čar Dara.
Vidite li ono mesto
izrešetano mecima?
To je linija fronta Talibana.
Tamo su raspoređeni.
Pre dve godine, Talibani ne bi
imali šanse da uzmu Kunduz.
Šta im je omogućilo da ga osvoje?
To što vlasti nisu obraćale pažnju
i nisu preduzele odgovarajuće mere.
Nije bilo poverenja u vlasti.
Naša dva lidera se nisu ujedinila,
što je otvorilo put Talibanima.
Čak i pošto su Talibani napredovali
i zauzeli čitave okruge,
vlast nije reagovala, sve dok nisu
stigli do aerodroma u Kunduzu.
Kako vidite budućnost Avganistana
ako se Talibani vrate na vlast?
Oni sami ne žele da dođu na vlast.
Slušaju šta im diktira Pakistan.
Ako stvarno žele vlast,
zašto nisu objavili
da formiraju svoje vlasti
u Kunduzu,
nakon što su zauzeli grad?
Ovako izgledaju borbe.
Neprijatelj je poražen
demoralisani su.
Ne pružaju otpor
vladinim snagama.
Uveravamo narod Avganistana
da ćemo do poslednje kapi krvi
braniti svaki komad ove zemlje,
svaki komad zemlje, do poslednjeg.
Branimo ga, branili smo ga,
nstavićemo da ga branimo.
Avganistanske trupe deluju prkosno
i odbacuju tvrdnje
da su Talibani istinska pretnja
stabilnosti regiona.
Uputio sam se u Čar Daru.
Ovde je uporište Talibana.
Talibanski borci će me tamo pokupiti,
nadam se da ću moći
da ih pratim bar neko vreme.
Sakrij kameru.
Neko je pucao,
a ispred nas su Talibani.
Nismo se još dogovorili,
pa ću isključiti kameru.
Ovo mesto je očigledno
pod kontrolom Talibana.
Otkad smo stigli, vidimo samo
njihovu belu zastavu.
Još nisam video nijednu
vladinu zastavu.
Da bismo dobili pristup
lokalnoj jedinici Talibana,
odvedeni smo u jednu kuću
gde smo čekali njihovog zapovednika
da nam odobri snimanje.
Braćo, obratite pažnju
na deveti deo.
Naša zajednička borba
jeste džihad, božjim stopama.
Kad neko ne zna
šta znači džihad,
on će samo pokupiti oružje
i krenuti u ubilački pohod.
Džihad nije to.
Daleko od toga.
Pre su ovde bili Amerikanci. Ja sam
tada bio mlad. Ponekad poželim
da sam imao dovoljno godina
da se borim i protiv Amerikanaca.
Kad su Amerikanci odlazili, ostavili su
za sobom lokalnu policiju.
Ti lokalni policajci bili su
đubrad od ljudi.
Bili su zločinci. Pedofili.
Ugnjetavali su ljude.
Ako oslobodimo ovu oblast
i grad Kunduz od nevernika,
možemo da kreneemo na oslobađanje
Kabula i ostatka Avganistana.
Čak i ako postanem mučenik,
živeću i dalje u Alahovim očima.
Uspešan u ovom životu
i u sledećem.
Da li ste učestvovali u operaciji
u Kunduzu u poslednjih par nedelja?
Učestvovali smo.
Nadmašili smo sopstvene planove
pri zauzimanju teritorija.
U narodu i krugovima vlasti
kruže glasine da ste bili primorani
da se povučete iz Kunduza
zbog velikog pritiska.
Šta vi kažete na to? -Nismo bili
primorani da odemo iz Kunduza.
Držali smo grad pod kontrolom
15 dana zaredom.
Od devedeset oblasti u Kunduzu, oni
kontrolišu samo četiri. Samo grad.
Ne napadamo samo zbog
meštana.
Samo zato. Inače bismo
zauzeli Kunduz koliko danas.
U poslednje dve godine,
otkad je Avganistanska nacionalna vojska
dobila veću odgovornost,
Talibani zauzimaju sve više teritorija.
Značajno je smanjena podrška
stanovništva vojsci i nacionalnoj policiji,
što je pomoglo Talibanima
da povrate uticaj u ovoj oblasti.
Evo me sa grupom lokalnih
Talibana iz Kunduza,
vode me u selo Monadžan.
Osvojili su ovo selo
pre oko šest meseci,
i odvešće me da ga obiđem.
Koliko si već Taliban?
-Ima jedno 6-7 godina.
Kad su palili Kuran u bazi Bagram
i na drugim mestima,
nisam više mogao da sedim kod kuće
skrštenih ruku.
Kada Islam bude porazio nevernike,
onda će zavladati mir.
Mir će nastati kad svi budemo
braća, a nevernici naše sluge.
A optužbe na račun Talibana,
da ste okrutni, da činite zverstva,
šta kažete na to?
Hvala Bogu, ja sam musliman,
a muslimani, ili mudžahedini,
ne bi povredili druge muslimane.
Ostalo su laži i lažne optužbe.
Pitajte narod ako hoćete
nepristrasnu istinu.
Talibani su hteli da nam pokažu
koliko su popularni među meštanima,
pa su nas odveli u strogo kontrolisan
obilazak sela.
Kako se živi ovde?
-Dosta dobro.
Talibani vam ne smetaju?
-Ne, što bi mi smetali?
Kako će izgledati Avganistan
sutra, po vama?
U budućem Avganistanu nadam se
da će svi živeti za Boga.
Valjda će se život popraviti,
i biti u skladu sa šerijatom.
Šetam sa talibanskim borcima
dok ćaskaju sa seljacima.
Izgleda da je talibanska paravojska
iznikla ovde.
U kakvu si me ovo bazu doveo?
Do pre dve-tri godine, ovde su bile
nemačke trupe.
Sa gradom smo osvojili i ovo.
Pošto su Nemci otišli, godinu dana je
mudžahedina bilo baš malo.
Ali, 2014. godine, hvala Bogu,
brojčano stanje se popravilo.
Kad si otišao iz Kunduza?
-Prošle noći.
Koliko si se dana tamo borio?
-Same borbe trajale su sedam dana,
posle toga smo samo branili
položaje.
Zašto ste napustili Kunduz?
Zato što su bombardovali svuda,
ubijajući muslimane.
Muslimani su patili, pa smo
zato morali da odemo.
U obližnjem selu srećemo jednog
Avganistanca iz “Lekara bez granica”
koji je radio u kunduškoj bolnici
kada je bombardovana.
Dobar dan.
Te noći kad su bombardovali,
mi smo spavali.
Niko nije mogao da izađe.
Svi su u podrumu bili zarobljeni.
Poginuo je i svako na višim spratovima.
Zašto su bombardovali bolnicu?
Smatrate li da je posredi greška?
Kad razmišljam o razlozima za
napad, mislim da je bilo namerno.
“Lekari bez granica” obećali su
da nas neće bombardovati.
Zbog tog obećanja, bila nam je
čast da služimo našem narodu.
Evo zašto mislim da je namerno.
Dobili su GPS koordinate
za bolnicu “Lekara bez granica”
i uputstvo da je ne gađaju.
Iz vlasti tvrde da su se u bolnici
krili naoružani Talibani.
Šta kažete na to?
Noć pre smo imali
neke ranjene Talibane.
U noći napada, u bolnici
nije bilo nijednog Talibana.
Ni traga od Talibana.
Ne možete tek tako pobiti
ljude koji su život posvetili
služenju i lečenju
drugih ljudskih bića.
Da bombardujete njihovo utočište,
bez suđenja, i da kažete:
“Pogrešili smo
i mnogo nam je žao."
To se ne može oprostiti.
U poslednje dve godine,
u Avganistanu se naglo povećao
broj civilnih žrtava.
Otišli smo u obližnju medresu
gde je, šest meseci ranije,
američki dron navodno
ubio jednog iskušenika.
U džamiji smo zatekli
iskušenike kako krvare.
Jedan je postao mučenik
dok smo još bili tamo.
Što se tiče ostalih,
vidite i sami.
Izmislili su priču
da se ovde prave bombe,
da polaznici prave bombe.
Ko je izmislio tu priču?
-Vlasti.
Bomba je bačena na školu.
Ko je bacio? Jesu li je bacili
iz aviona ili iz automobila?
Iz aviona. -Dobar prijatelj mi je
žrtvovan, ostali su ranjeni.
Šta se tebi desilo?
-Amputirali su mi levu ruku.
Zašto su gađali tvoju školu?
Je li bilo naoružanih, ili Talibana,
u tvojoj školi? -Ne.
Šta ste radili u vreme napada?
-Čitali smo Kuran.
Da vlada nije bila umešana,
ovo se nikad ne bi desilo.
Naša medresa nije tajna,
već javna i zvanična.
Mogli su da se raspitaju kod
mnogih ljudi, naših komšija.
Bilo koga su mogli da pitaju
ko uči u ovoj medresi.
Zločin je ne saznati najpre
ko smo mi i šta radimo ovde.
Činjenica da su Talibani zauzeli Kunduz
otkrila je nemoć vlasti
da održi kontrolu nad velikim
delovima zemlje.
Prošlog oktobra, Amerikanci su
to maltene i priznali, kad su najavili
produženje svog vojnog prisustva
u Avganistanu.
Sjedinjene Države su potvrdile
i svoju podršku lokalnoj policiji,
uprkos izveštajima da upravo
oni doprinose
novom ustanku Talibana u Kunduzu.
