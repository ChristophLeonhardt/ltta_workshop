Když jsme vyrůstali v Kanadě, ukazovali nám mapy Kanady, které vypadaly nějak takhle...
Velkou část Kanady tvoří něco, čemu se říká Arktida. Arktida zaujímá 40 % rozlohy Kanady
a tvoří dvě třetiny kanadského pobřeží. Ve škole jsme se o tom ani vlastně moc neučili
a vždycky to bylo místo, které jsme chtěli navštívit tím víc,
že jsme věděli, že tamní led rychle mizí. Tak jsme se rozhodli, že si sbalíme kufry, vezmeme
s sebou nějaké kamery a vydáme se tam na lodi Greenpeace, která plula z St. John's Newfoundland
do Clyde River na Baffinově ostrově, abychom viděli důsledky globálního oteplování
na vlastní oči. Vědci zjistili, že Arktida se otepluje dvakrát rychleji než ostatní části světa,
což způsobuje, že led na pevnině a v mořích taje, a tím mění mořské proudy. Opravdu jsme byli
překvapeni, jak málo ledu tam zbylo, což jsme mohli vidět hned, jakmile jsme dopluli na místo.
Klimatické změny jsou globální fenomén. Nedějí se jen na některých místech - týká se to
nás všech. Zvýšení teplot způsobené naším spalováním fosilních paliv
má za následek tání Arktidy.  A tyto extrémní změny silně ovlivňují divoká zvířata
i lidské životy. Toto jsou Inuité. Jsou to domorodí obyvatelé,
kteří žijí v Severní Americe po tisíce let. "Inuité" znamená "lidé".  A tak se
také vnímáme - lidé. Když se bavíme o jiných kulturách... řekněme z... Francie.
"Je tam mnoho Inuitů" - tak to říkáme my. Takhle používáme toto slovo. Kromě toho to ale používáme,
když mluvíme o sobě jako o lidech. Co nás dělá Inuity je to, že jsme lovci.
Někam přijdeme, žijeme tam nějakou část roku, lovíme velryby,
tuleně a ryby – tento životní styl z nás podle mě dělá Inuity. V roce 1939
Nejvyšší soud Kanady rozhodl, že Inuité spadají pod jurisdikci
federální vlády, což umožnilo kanadským zákonům vzít jich jejich zvyky.  Během
druhé světové války se tyto končiny staly velice důležitými i strategicky a byly ještě více okupovány.
Tyto evropské vlivy měly velice negativní dopady na styl života Inuitů,
nemluvě o vnucené asimilaci za účelem vyhlazení jejich kultury a následného zničení jejich tradičních vazeb,
stejně jako u mnoha jiných domorodých kultur na světě. V 50. letech 20. století kanadská vláda
přinutila inuitské komunity, aby se natrvalo usadily ve městech nebo osadách, jako je Clyde River, za účelem
ukončení jejich kočovného způsobu života. Když se procházíte po místech v mé komunitě, vidíte,
že domovy lidí nejsou nic jiného než bungalovy, dřevěné chatky. Všechny naše silnice
jsou štěrkové a postrádáme jakoukoli infrastrukturu. Pamatuji si, že jsme s celou rodinou
chodili tábořit. Byli jsme pryč celé týdny, někdy dokonce měsíce, pokud jsme s sebou měli dost jídla. Vlastně
jsme žili z toho, co nám dala země a co můj otec a můj bratr ulovili.
Přála bych si, abychom se vrátili k způsobu života, jakým jsme žili dříve, protože jsme prožívali chvíle společně s rodinou.
Vše se změnilo, když už jsme nemohli tábořit. Když si vezmete, že zemědělství
není zrovna nejjednodušší činnost, která by se dala provozovat v severských oblastech, tak dává smysl, že jakákoli hrozba
pro divoká zvířata, který tvoří velkou část jejich obživy, by pro ně byla velký problém. S přírodou máme
takový vztah, že nic nezabíjíme zbytečně. Je to náš zdroj potravy.
Když zabijeme zvíře, zacházíme s ním správně, správně ho zpracujeme a dáme ho
komunitě na jídlo. V létě je mým oblíbeným pokrmem narval - říkáme mu "muktuk".
Ochutnám teď poprvé narvala. Takhle? Jenom si to dám tak bez ničeho? Ah, je to teplé!
Vařili jste to? Hmm. Jo, je to prostě jenom uvařené. Je to měkký? Jo, je to docela dobrý. Tohle
je syrové. Jak to chutná? Jako ryba. Je to jako mušle.
Nebo jako ústřice. Je to dobrý. Který máte radši? To záleží na tom, jaký mám den.
Dnes, 68 % Inuitů nemají stálý přístup k zdravým nebo nutričně výživným
potravinám, což z nich dělá nejhůře zásobenou domorodou komunitu
na světě. 35 % domovů doslova nemá k dispozici dostatek jídla. V Clyde River
máme jeden obchod. Říká se mu "Northern store". Je to řetězec obchodů, které jsou všude v Nanavutu
a i jinde v Kanadě. Většina domorodých komunit má "Northern store" - a to je
náš jediný obchod, a proto si mohou účtovat, kolik jen budou chtít. Ceny jsou
dvakrát, třikrát a někdy až čtyřikrát vyšší, než za kolik byste
nakoupili v Ottawě.
Tato paprika stojí 15.99 dolarů (380 Kč) a ani nevím, jestli je to za papriku nebo za libru a nechci to vědět, ale to je jedno. Tak jako tak je to pro mě velký šok.
Všechny věci, které mají žluté nálepky, jsou dopraveny letadlem, ty, které mají černé nálepky, jsou dovezeny lodí. Takže
trochu této zeleniny stojí 16 dolarů (380 Kč) a tahle plechovka koly je za 6,15 dolarů (150 Kč).
A tohle se děje v Kanadě - v komunitě, která má očividně problémy s tím se uživit.
A víte, že něco není v pořádku a zboží je předražené, protože
Coca-Cola je za 6,15, ale Pepsi je za 2,59, takže je zřejmě větší poptávka po Coca-Cole. Takže očividně
jsou schopní cenu snížit. Je zajímavé být
v Kanadě - nejsme v jiné zemi. Při cestě sem jsme pasy neukazovali.
Naše rodina žije od výplaty k výplatě a stává se, že to není dost,
abychom obstarali jídlo pro mé sourozence a mé rodiče. Ale i když bychom neměli jídlo koupené v obchodě, stále
bychom měli v chladničce maso z narvalů, tuleňů, ryb -  to nás často zachrání. Zachrání
nás to před hladověním. Jako kdyby tyto potíže s nedostatkem jídla nestačily, Clyde River nejspíš
právě zažívá zatím největší výzvu a nebezpečí ohrožující život komunity.  Toto jsou seismické
výbuchy. Energetické a ropné společnosti používají technologii seismických výbuchů při
hledání ropy pod vodou. Silně stlačený vzduchu je pod vodou odpalován každých
deset vteřin, aby bylo prozkoumáno mořské dno a odhalena případná naleziště ropy. S pomocí
zvuku vzniká obraz. Zároveň však tato technologie představuje vážné dopady na životní prostředí a divoké živočichy.
Téměř všechna mořská zvířata využívají zvuk ke svým životním funkcím.  A to proto,
že zvuk se ve vodě šíří extrémně účinně - pětkrát rychleji než ve vzduchu. A je tedy přenášen
velice rychle na veliké vzdálenosti. Seismické výbuchy představují po explozi nejhlasitější lidmi vytvořený zvuk,
na vzdálenost 4 000 km může tvořit hlavní složku hluku v oceánu.
Mořští živočichové budou mít mnohem větší potíže s hledáním potravy, orientováním se v prostoru,
navigací, komunikací mezi sebou, komunikací s mláďaty, reprodukcí, pářením,
stres bude mít negativní důsledky na jejich imunitní systém. Využívají zvuk ke všemu. Jak
mohou nebýt zasaženi? Neumím si to ani představit. Je
pro mě mnohem těžší si představit, že nebudou zasaženi, než že budou. Jemně
řečeno – budou nějak trpět.
A pokud tím budou ovlivněna zvířata, je to pro Inuity v Clyde River otázka života a smrti. Avšak komunita Clyde River je unikátní
v tom, že zahájila nevídaný právní spor s kanadskou vládou a
ropnými korporacemi, aby ochránila jejich zemi, kulturu, divočinu a způsob života. Ropné společnosti
žádají o povolení k zahájení pětiletého projektu seismického testování v Baffinově zálivu a
Davisově průlivu za účelem nalezení ropy a plynu pod mořským dnem. Chtějí ostřelovat
obrovskou plochu dna Severního ledového oceánu metodou seismických výbuchů. Projekt, který byl schválen,
jim povoluje ostřelovat mořské dno po dobu pěti let během období roku, kdy jsou tyto končiny přístupné lodím -  což je docela
významná část roku. Chystají se tedy ostřelovat mořské dno každých deset vteřin
24 hodin denně. To by ale neměl být problém, když vezmete v úvahu, že domorodí obyvatelé v
Kanadě a po celém světě mají jistá lidská práva, zakotvená v Deklaraci
práv domorodých obyvatel OSN, která nakazuje konzultaci a
souhlas původních obyvatel. Clyde River tento projekt nikdy neodsouhlasila, přesto
však byl schválen. Národní rada pro energetiku a zástupci ropných společností přišli
do Clyde River, aby – jak to nazvali – provedli konzultaci. Přivezli s sebou spoustu dokumentů a prezentací.
Řekli nám, jak to plánují provést. Když nám odprezentovali své plány,
pokládali jsme otázky. Ptali jsme se jich na věci jako: "Dobře,
co bude s rybami jako třeba platýs? Jaké budou mít výbuchy těchto kanónů dopady na platýse
(nebo na pakambalu)?" Na narvaly, mrože…  Doufali jsme, že dostaneme odpovědi, které by vysvětlovaly,
co se bude dít, ale ne, oni nám žádné takové odpovědi nedali. Tady jsou opravdové
výňatky z debaty mezi experty a komunitou Inuitů. Když se jich zeptali, „Jaká
zvířata budou zasažena?“, odpověděli, „To je velice složitá otázka,
nejsme experti na toto téma“. Když se jich zeptali, „Jaké jsou dopady seismického testování
na mořské savce?“, odpověděli, „Jak bych vám to jen řekl? Nejsem expertem v tomto oboru“. Když byli
dotázáni, „Jakým směrem se bude pohybovat tento výzkum?“, odpověděli, „To ještě nebylo rozhodnuto“.
Toto vyhýbání se pravé konzultaci za účelem nálezu další ropy ovlivňuje nejen
živočichy a ekosystém, ale také celou Arktidu, a tím i životy Inuitů. Takže to, co se vlastně děje,
je, že velké ropné společnosti, které odmítají pochopit fakt, že co je v zemi,
musíme nechat v zemi, pokud chceme přežít, využívají příležitosti k tomu,
aby získaly víc toho, co způsobuje tání ledu v Arktidě již od začátku. Je jim
jedno, jak se budou mít jejich vnuci. Je jim to jedno. Je jim to naprosto jedno, protože
vidí znamení. Vědí, co se stane. Vědí, že konflikty budou eskalovat,
zatímco zásoby vody se budou zmenšovat, zatímco potraviny budou stále nedostupnější.
Konflikty budou eskalovat na celé planetě. A co se stane pak? Co se stane,
když nízko položená místa jako Bangladéš nebo Nizozemí pohltí voda?
Kam půjdou tito lidé? Uprchlická krize v Evropě bude oproti tomu
„procházka růžovým sadem“. A proto je úsilí lidí z Clyde River za ochranu jejich práv v Arktidě
tak důležité - mohlo být důležitým příkladem pro všechny ostatní domorodé
kultury na světě. Pokud prohrají, seismické výbuchy začnou v létě 2017 a budou
probíhat po dobu dalších pěti let, a tím budou ohrožovat primární potravinové zdroje
Inuitů. Jsou to lidé, kteří už tak bojují o přežití. A proto je
seismické testování naprosto zásadní otázkou týkající se jejich práv na jejich zem, týkající se
bezpečí jejich země, týkající se bezpečí jejich obživy. Žádná společnost proto nemá právo si zahrávat
se zdrojem jejich obživy. Je a mělo by to být ilegální a my upřímně doufáme,
že to ilegální bude. Pokud by seismické výbuchy začaly, tak to jako Inuité cítíme, že přijdeme
o velkou část naší potravy, naši kulturu lovců. Bude to naprosto
zničující. Protože jestli nebudeme mít co lovit, tak to pro nás bude naprosto devastující.
Pokud velryby zmizí někam jinam, tak nebudeme mít nic, co bychom mohli ulovit, nevím,
co se bude dít. Přijdeme o životy. Bojím se, že seismické výbuchy naprosto
změní náš způsob života a mořské savce. Opravdu to chci zastavit, protože všechna
zvířata jsou pro nás opravdu moc důležitá. A vy můžete být součástí změny jen tím,
že podepíšete petici, abychom zatlačili na nejvyšší soud a kanadskou vládu,
aby se postavily na stranu Clyde River. Nebo s námi přijďte 30. listopadu podpořit Clyde River do Ottawy
na slyšení soudu. Pokud nemůžete, podepište prosím petici a sdílejte toto video,
abyste pomohli Clyde River v jejich úsilí za záchranu Arktidy. Vaše publikum - mladí lidé - mají
mnohem víc moci než má generace, protože jste online. Jsem si naprosto jistá,
že jediná věc, která je schopna změnit cokoli, jakkoli důležité, je masové hnutí lidí.
Teď, v tuto chvíli se ona masová online hnutí nějak projevují, takže už jen to, že se
přidáte na stranu Greenpeace a podepíšete petici, je velký skutek. Protože politici musí
naslouchat mladým lidem. „Kdo nás bude volit?“ Myslím tím, že nezáleží, jestli věříte
v to, co dělají nebo jestli vůbec něco zmůžou, ale musí naslouchat
a velké korporace vám musí naslouchat také. A proto si myslím, že je velice důležité vědět, že když
jste mladí, tak máte potenciál a že ho můžete použít. Lidé z Arktidy jsou jedni z nejmenších
přispěvatelů ke globálnímu oteplování, ale jsou jím nejvíce zasaženi. Není to jen
o CO2, je to o lidech, o tom, jak nefér je tato situace, a o tom, že se všichni
můžeme spojit a pomoct komunitě, která naši pomoc potřebuje. Někteří z vás nejspíš znají Nanny McPhee...
Pokud se nezapojíte, tak se objevím s mou holí, bradavicemi a mými zuby
a ublížím vám. Jo? Peace.
