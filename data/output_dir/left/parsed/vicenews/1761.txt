Na snimku vidite
da su im glave pokrivene.
Samo su pljeskale dlanom o dlan
dok su momci plesali.
Ništa strašno.
Ako u tim krajevima devojku optuže
da je osramotila porodicu,
prvi koji će je ubiti biće
njeni roditelji i braća.
To je tamo tradicija. Počnu sa
ubijanjem devojaka, onda i mladića.
Idemo do čoveka koji je navodno
naredio ubistva devojaka.
Krv je morala da poteče.
To mu je jedina kazna.
Krv je morala da poteče.
To mu je jedina kazna.
Pakistan je, sa 200 miliona
stanovnika,
mlada zemlja koju još potresaju
duboko ukorenjeno bezakonje,
korupcija i ekstremna
rodna nejednakost.
Po jednom istraživanju fondacije
Tompson/Rojters,
Pakistan je treća po redu najopasnija
zemlja na svetu za žene.
Gotovo devedeset odsto žena
svakodnevno trpi
porodično nasilje i različite oblike
ugnjetavanja.
Putujemo planinama
severnog Pakistana,
gde su surovi običaji
i slabe policijske snage doprineli
porastu stope nasilja
protiv žena.
U ovom kraju je nezamislivo
ući nekom u dom sa kamerom.
Ovaj gospodin nas je pustio da
kod njega popričamo sa ženama.
Kako ste?
-Dobro.
Kako vam se sviđa naše selo?
-Divno je. Ovde je veoma mirno.
Međutim, nisam spazila
nijednu ženu na ulici.
U našoj kulturi, žene moraju
da se pokriju i retko izlaze.
Sve obavljamo u kući.
Slušamo o tome kako je ovde
veliki problem pitanje časti.
Ako se devojka uda
za nekoga koga ona hoće,
muškarci smatraju da im je čast
povređena i reše da je ubiju.
Zato je bolje da žene ne izlaze
i da ni sa kim ne pričaju.
Čak i obrazovani muškarci
tako misle.
Ne trpe da im neko gleda ili pominje
majku ili sestru.
Ovde su žene ograničene
strogim pravilima i zabranama
koje im nameću odgovornost
za čast porodice.
Zločini iz časti obično se dešavaju
po tvrdnji nekog rođaka muškarca
da je žena ukaljala i posramila
porodično ime,
što za žrtve može imati
dramatične posledice.
Po ovdašnjim istraživanjima,
svake godine u Pakistanu
gotovo hiljadu žena je ubijeno
u zločinima počinjenim u ime časti.
U proleće 2012. godine,
pet žena iz zabačenog sela Kohistan
navodno su ubili članovi
njihovih porodica.
Njihov prestup? Videle su se na
zamrljanom snimku načinjenim
mobilnim telefonom kako pljeskaju
i pevaju sa dva mlađa brata.
Muškarci su odmah pobegli.
Ali u roku od nekoliko dana
članovi devojčine porodice našli su
i iz osvete ubili tri starija brata.
Nalazimo se sa Afzalom Kohistanijem,
bratom mladića sa snimka.
Za Afzalom je teška godina.
Sve vreme je u bekstvu,
seli se iz grada u grad,
nigde ne može da se skući.
Sakrio je i svoju porodicu,
pa su bar oni sigurni.
Došli smo da se nađemo sa Afzalom
koji ubrzo treba da stigne.
Na ulicama nema mnogo žena.
Malo mi je čudno.
Svi me gledaju.
Zdravo, Afzale, kako si?
Hvala što si se našao sa mnom,
možemo li negde da pričamo?
Možemo, u mom hotelu.
-Hajde.
Dok se u ovim krajevima o većini
ubistava iz časti ne izveštava,
Afzalova priča stigla je u svetske medije
jer je na sebe preuzeo
odgovornost da istera pravdu.
Bila su četiri svedoka kad su ubijali
devojke. To znaju svi u selu.
Tražim da Vrhovni sudija sasluša
ono što imam da kažem.
Zašto niste otišli u policiju?
Izgubio sam veru u policiju. Sa mnom
su postupali kao sa životinjom.
Život mi je ugrožen, a policija
ni prstom da mrdne.
Šta ih je rasrdilo?
To što su sedeli u istoj sobi?
Samo to što su devojke pljeskale
rukama dok su mladići igrali.
Razljutilo ih je to što je snimak
objavljen i tako osramotio porodicu.
Sazvana je džirga 
u oblasti Mansera,
i starešina je presudio da
porodice mladića i devojke treba ubiti.
Čak su ih i prolaznici u Kohistanu ohrabrivali
da ih pobiju, jer su osramoćeni.
Od 30. maja 2012, skoro mesec dana su
držali devojke zaključane u jednoj sobi.
Mučili su ih a zatim, u dva ujutru,
30. maja, pogubili.
I porodice devojaka nisu
pokušale da ih spasu?
Njihove porodice su i htele da ih
ubiju, ne da ih spasu.
A kako su pobili tvoju braću?
Zar niko ništa nije čuo?
Ispalili su hiljade metaka na nas.
Policija je u našoj kući posle sakupila
hiljade i hiljade čaura.
Pošto su ih ubili, moju braću su
hteli da spale.
Hteli su da spale njihova tela...
Ovo mi je previše...
Probao sam sve kako bih
osvetio smrt braće.
Ali, nisam u poziciji za tako nešto.
Samo bih da budu kažnjeni.
Buduće generacije ne bi trebalo
ovako da se muče.
Nedugo po objavljivanju snimka,
pokrenuta je akcija prikupljanja podataka
kojom bi se utvrdilo jesu li devojke
sa snimka žive ili mrtve.
Kada su istražitelji došli u Kohistan,
predstavljene su im dve devojčice,
navodno sa snimka.
Članica istražiteljskog tima,
doktorka Farzana Bari,
ubeđena je da su im te devojke
bile podmetnute.
Šta ste videli kad ste
otišli u Kohistan?
Tokom prve misije, uspeli smo
da vidimo samo jednu ženu.
Svi troje smo bili ubeđeni
da se radi o jednoj te istoj ženi.
A kasnije mi se čini
da je utvrđeno
da ta žena nije tad bila ubijena.
Iako sad ima dokaza
da je i ona ubijena.
Navodno je razlog to
što je njen muž odbijao da je ubije
dok ne nađe novu ženu.
Misija bila kompromitovana
i u drugoj poseti. -Da. -Zašto?
U drugoj misiji je definitivno
bilo političke manipulacije.
Štitili su kožu tih ljudi
koji su ubice.
Niste insistirali da je
za ovaj slučaj važno
da povedete devojku sa sobom?
-Sad, kad se osvrnem,
smatram da je naša najveća greška
što smo pristali na zamajavanje.
Mogli smo da spasimo
tolike živote.
Šta je širi problem
iza ovog slučaja,
koji omogućava ponavljanje
takvih zločina?
Ceo koncept vlasništva
nad ženskim telima.
Na žene se gleda
kao na vlasništvo muškarca.
Nadvlada li žena te stege, lokalna
tradicija i kultura za njih nalažu
najstrožu moguću kaznu,
kako bi bili sigurni
da nema glasova koji
tome pružaju otpor.
Uprkos zaključcima misije,
doktorka Bari je ubeđena da su
devojke, zapravo, mrtve.
Nada se da će novi dokazi
podstaći novu sudsku istragu.
Nije sama u borbi za ponovno
otvaranje ovog slučaja.
Jedan istraživački novinar dao je
zavet da će raskrinkati sva zataškavanja.
Samo pogledajte snimak,
one nisu načinile nikakav prestup.
Devojke ne plešu
i glave su im pokrivene.
Samo sede i tapšu.
I ne samo to.
Pre nego što su ih ubili, držali
su ih u pritvoru mesec dana.
Ujutru su ih šurili vrelom vodom,
uveče pržili žeravicama.
Nije ovo prvi put da se to desilo.
Rekli ste i da su otkrića istraživačke
misije nepotpuna?
Nisu znali lokalni dijalekt, a prevodilac
im je bio jedan od osumnjičenih.
Imam i slike devojaka s kojima se
srela komisija. Da vam pokažem.
Ovo su dve devojke sa kojima su
članovi komisije pričali.
Imam i slike devojaka
sa snimka.
Ovo je Begam Jan,
devojka sa snimka.
Uporedite li njihove fotografije,
svako može da uoči razlike.
Njihova čela, ovaj beleg na usni.
Pogledajte nos. Razlike su očigledne.
Ovo je devojka sa snimka,
a istražna komisija je dobila sliku
devojke za koju su seljani tvrdili
da je ova prva, da bi dokazali da su žive.
Laboratorijski izveštaj.
Sličnost je 14 odsto.
Poslali su slike u međunarodnu
laboratoriju za prepoznavanje lica,
i dobili 14 odsto poklapanja,
veoma malu sličnost crta lica.
Dobijaju li novinari poput tebe,
koji pokušavaju da istraže
ove slučajeve, i pretnje smrću?
Zvao me je starešina plemenskog veća
koji je naredio da se devojke ubiju.
Pitao je šta mi smeta.
Rekao je da sam autsajder i da
ne sporim vekovne tradicije.
Da to neće na dobro ispasti.
Poslednje što je rekao:
"Upozorio sam te, a odsad
sam odgovaraš za sebe."
I tu je prekinuo vezu.
Posle toga, kad sam se jedne večeri
vraćao kući, neko me je napao na pragu.
Velik čovek, napao me je s leđa,
podigao sa zemlje i počeo da davi.
Odgurnuo sam ga i, čim sam
došao do vazduha, povikao.
Tad su mi komšije
priskočile u pomoć.
Hasib kaže da mu je
preko telefona pretio
čovek za koga se veruje da je
starešina džirge u Kohistanu.
Džirga je plemenski savet koji služi
kao paralelni pravosudni sistem.
gde je stopa pismenosti
među najnižima u Pakistanu,
a sprovođenje državnih zakona
mahom neuspešno.
Nalazimo se sa čovekom koji je
navodno naredio ubistva devojaka.
On ne živi u Kohistanu,
ali su ga naši producenti našli.
Ne zna da će ga intervjuisati žena,
pa će uz mene biti
moj producent, muškarac.
Zanima me da vidim koliko je
zaista uticao na ubistva devojčica.
U toj priči nema nimalo istine.
Optužba da sam ja predsedavao džirgom
je neutemeljena.
Takva fatva je nezakonita, ne samo
u našoj veri, već u sve četiri vere.
Takođe, fatva se objavljuje
pred svedocima ili u pisanoj formi.
Ako postoji papir, pokažite mi ga.
-Jesu li devojke onda žive?
Žive su. Videli su ih iz komisije.
Zašto ih porodice ne dovedu
pred sud i razreše tu nedoumicu?
Predstavili su ih. Komisija
Vrhovnog suda išla je kod njih.
Nisu same došle u sud.
-Nisu. U celoj istoriji Kohistana,
to se još nije desilo. Naše
devojke ne odlaze u sudove.
Jesu li ovakvi slučajevi
česti u Kohistanu?
Ovakvi slučajevi se
ne dešavaju.
Zašto se onda tamo zovu džirge
da većaju?
Za ovakve probleme
ne postoje ni džirge niti fatve.
A ako pogledate kakav je
taj Afzal, on je potpuni lažov.
Ali zašto bi lagao
i prolazio kroz sve to?
Eto, tako. Čitao sam u novinama
da želi da napusti zemlju.
Želi da dokaže da je ovde ugrožen.
Želi da ga vlasti
ili organizacije za ljudska prava
presele negde drugde.
Po lokalnoj tradiciji, mogu li
dečaci i devojčice da se druže?
Ne smeju.
Ne ako nisu u krvnom srodstvu.
To je strogo zabranjeno.
U našoj tradiciji, kad neku devojku
vide u toj situaciji,
sa muškarcem koji joj nije
krvni srodnik,
taj se čovek u našem jeziku
zove "kandal čor".
Propisana kazna za "kandal čora"
jeste da bude malo povređen.
A devojke? -Njima ništa ne kažemo.
Samo ako uhvatimo muškarca.
Kazna je da mu se pusti
samo malo krvi.
Recimo, udarcem štapom?
-Malo krvi mora da se pusti.
To mu je jedina kazna,
ništa više od toga.
Po svojoj prirodi,
zločini iz časti posebno se teško
dokazuju i krivično gone.
Svodi se na reč jednog čoveka
naspram reči drugog,
a policija ne dolazi do krajnjih
zaključaka u svojoj istrazi.
Ono što nije upitno, doduše,
jesu razarajuće posledice ovog slučaja
po Afzala i njegovu porodicu.
On sad živi u bekstvu, a porodica
mu je rasejana po tajnim skrovištima
i jedva preživljavaju.
Rano je izjutra, a mi smo došli
po Afzala. On je bio tako ljubazan
da pristane da nas odvede tamo gde
mu se porodica skriva već par godina.
Biće to duga vožnja,
par sati gore na sever.
Mnogo si propatio
zbog ovog slučaja.
Pomisliš li nekad da je bilo dosta?
Jesi li iscrpljen?
Izgubio sam nadu kad Vrhovni sud
nije presudio u našu korist.
Bio sam do te mere razočaran
da sam razmišljao da se sam
prihvatim oružja i sprovedem osvetu.
Ali, nisam hteo da uzimam
pravdu u svoje ruke.
Između mene i njih onda ne bi bilo
razlike. -Nedostaju li ti žena i deca?
Mnogo. Svaki put kad odlazim,
krijem se od sina jer počne da plače.
Ne da ti da odeš? -Ne. Odgovoran sam
za celu porodicu, niko drugi ne radi.
Žene su praktično nevidljive
u tradicionalnoj i konzervativnoj
provinciji Kiber Paktunkva.
Nezamislimo je da žena izađe
napolje a da nije cela pokrivena.
Ali, kako smo se uspinjali uz planinu,
primeti se da one potpuno
nestaju iz slike.
U ovim kolima ne možemo dalje.
Drum je mnogo loš.
Sredio sam da nas dalje prebace
drugim kolima.
Ovo je malo kao da se vozite
na rolerkosteru.
Trebalo nam je više od pola dana
da stignemo do skrovišta Afzalove porodice.
Promenili smo kola, išli peške,
verali se po planinama.
Putovanje je izuzetno iscrpljujuće,
ali Afzal mora na put
svakih nekoliko dana
samo da bi se uverio da mu je porodica
još uvek bezbedna.
Tvoja ćerka?
-Jeste.
Uđite.
Dobar dan. Hvala vam
što ste nas primili.
Koliko vam je bilo teško
da ostavite za sobom
svoj dom i svoj život
i dođete ovamo?
Bilo je mnogo teško.
Veoma je opasno.
Afzal se već tri godine
zalaže oko ovog slučaja.
Jeste, tri godine. -Plašite li se
da ne izgubite i njega u ovoj borbi?
Afzalu je život
neprestano ugrožen.
Poželite li da se vratite
u Kohistan?
Hteli bismo da se vratimo, ali
nas oni ne bi ostavili na miru.
Afzalov stariji brat nam je opisao
koliko se beznadežno osećaju.
Morali su da napuštaju kuće
usred noći,
i da ovde traže spas. Kao što vidite,
žive u ovoj ruševini.
Bolje je da umremo nego
da živimo u ovakvoj kući.
Idem kod Afzalove supruge.
Žene su se previše plašile
da bi nas pustile da ih snimimo.
Nisu htele pred kamere i time
možda ponovo uvrede svoju zajednicu.
Pričali su mi kako jedva preživljavaju
i kako se neprestano plaše
za život u ovim
nesigurnim uslovima za život.
Uprkos mukama s kojima je suočava,
Afzal je rešen da nastavi borbu
protiv kulture ubistava iz časti
u ovim krajevima.
Vraćam se brzo.
Ko će da te odnese nazad?
Iako je poslednjih godina doneto
više zakonskih mera u cilju
poboljšanja položaja žena,
Pakistan je i dalje
duboko patrijarhalno društvo.
Problem sa zakonom je što
porodice žrtava mogu da oproste ubici.
U slučaju ubistava iz časti, ubica je
obično član same porodice žrtve.
Sve i da Afzal uspe
da izvede počinioce na sud,
bez potrebnih izmena zakona,
u porodici mogu da odluče
da oproste jedni drugima
i nađu se, nekažnjeni, na slobodi.
